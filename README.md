Проектна задача по предметот визуелно програмирање
Квиз-емисијата „Кој сака да биде милионер?“
Мила Блажевска 231100

1.	Објаснување на играта „Кој сака да биде милионер“
Играта „Кој сака да биде милионер“ е инспирирана од познатата квиз-емисија во која учесниците имаат можност да освојата парична награда од 1 милион денари. Играчите одговараат на низа од прашања од различни области со различно ниво на сложеност почнувајќи од основни факти. За секое точно одговорено прашање, учесникот напредува кон повисока сума. Во играта има два прага на загарантирани суми. По 5-тото прашање, учесникот има загарантирана сума од 5.000 денари, а по точно одговарање на 10-то прашање, истата се зголемува на 100.000 денари. Доколку играчот грешно одговори на дадено прашање играта завршува а тој ја добива последната загарантирана сума доколку има поминато одреден праг. Во случај да нема дојдено ни до првиот праг истиот не освојува парична награда. Исто така играчот има можност да се одкаже во било кој момент со што ја добива сумата на последното точно одговорено прашање и играта завршува. Како олеснителна околност учесникот има на располагање три вида на помош:
-	"Помош од публиката" со која прашањето се поставува на публиката секој може да гласа за одговорот којшто мисли дека е точен. Потоа на играчот му се дава одговорот кој го одбрале мнозинството од публиката со процентите;
-	"50:50" што значи дека системот ќе елиминира два погрешни одговора, оставајќи му само два можни;
-	"Повикај пријател", кој му дава можност да побара помош од пријател за време на неговата одлука.

2.	Опис на решението на проблемот
Играта „Кој сака да биде милионер“ е имплементирана како Windows Forms апликација со можност за динамичко управување со прашањата, вклучување на AI за генерирање на прашања и реално искуство слично на телевизискиот квиз. Се состои од три главни форми: Form1, Form2 и QuestionEditorForm, кои соработуваат за да овозможат комплетно интерактивно искуство.
Form2 е главното мени на апликацијата, од каде корисникот може да избере дали ќе генерира нови прашања (со помош на вештачка интелигенција), ќе вчита постоечки прашања од JSON фајл, ќе ги уредува прашањата или ќе го започне самиот квиз. Притоа се прикажува и информација за активниот сет на прашања. Исто така, се нуди и прикажување информации за играта и авторот.
QuestionEditorForm овозможува едитирање на прашањата, прикажувајќи ги во ListView со детали за секое прашање и неговите понудени одговори. Корисникот може да ги зачува или вчита прашањата како JSON фајлови, како и да отвори дополнителна форма за измена на конкретно прашање (QuestionEditForm, што се повикува при избор на прашање за уредување).
Form1 е основната форма на квизот, каде се прикажуваат прашањата едно по едно, заедно со четири понудени одговори. Има логика за следење на тековната сума на добивки, прашање по прашање, и поддржува три типови на помош: 50:50, прашај ја публиката и повикај пријател. Постои визуелен индикатор за тековното прашање (lblPointer) и список на нивоа на добивки. Доколку корисникот даде точен одговор, се преминува на следното прашање и се ажурира сумата. Во случај на неточен одговор, играта завршува и му се прикажува добивката (според сигурните прагови).

3.	Опис на класата Form 1
Класата Form1 е главната класа која наследува од формата Form и ја претставува целата логика за прикажување на прашања, следење на добивките и користење на помош. На ниво на класа се чуваат повеќе променливи: questions како листа на сите прашања, currentQuestionIndex за моменталниот број на прашање, prizeMoney за тековната сума на добивки, prizeLevels и prizeAmounts за дефинирање на праговите и износите, и буловите променливи used5050, usedAskAudience, usedCallFriend за проверка дали е искористена таа помош. Исто така се чува и lbl_y_pocetno за поставување на покажувачот на тековното прашање.
Методот Form1 е конструктор кој иницијализира контроли и ги вчитува прашањата. InitializeGame() ја започнува играта со поставување на првото прашање и приклучување на настаните. LoadQuestion() го прикажува тековното прашање и одговорите. AnswerButton_Click() обработува избор на одговор и проверува дали е точен. Помошите btn50_50_Click, btnAskAudience_Click, и btnCallFriend_Click овозможуваат елиминирање на два неточни одговори, анкета на публика, и повик до пријател со случаен совет. Методот PopulateRewardScale() ја пополнува листата со наградите, а UpdatePointer() го прилагодува визуелниот показувач. Копчето button1_Click() дозволува корисникот да ја прекине играта доброволно.

4.	Изглед на апликацијата и како се користи
По стартување на апликацијата истата изгледа вака
 
Доколку сакате веднаш да започнете со игра на некој предходно генериран квиз може од даденото мени горе да се притисне Квиз и да се изберете некој од понудените квизови.
 
Ако сакате вие да генерирате нови прашања од AI треба да одите во Конфигурација и да изберете генерирање на прашања со AI. Потоа доколку немате креирано environment варијабла API_KEY на user е потребено да внесете API клуч директно во апликацијата за AI да ви изгенерира нови прашања. Потоа истите ги симнувате со клик на копчето „Сними JSON“ и внесувате име на вашиот нов квиз. Тогаш ќе ви понуди и да го стартувате квизот веднаш.
 
Постои и опција за едитирање на прашањата во конфигурација каде можете да промените одредено прашање и одговор
 
Кога ќе стартувате квиз тој изгледа вака
 

5.	Опис на користењето на генеративна вештачка интелигенција
Во оваа Windows Forms апликација во C#, вештачката интелигенција е интегрирана преку REST API повик кон OpenAI Chat Completions Endpoint, со помош на моделот gpt-4o-mini. На почеток, при иницијализација (OpenAI_NuGet_Load), апликацијата автоматски се обидува да го вчита API клучот од USER варијаблите на корисникот со Environment.GetEnvironmentVariable(), што ја подобрува безбедноста и искуството при користење. Овој дизајн овозможува динамичко генерирање на содржина, без потреба од статички прашања, со користење на најсовремена вештачка интелегенција преку едноставен и ефективен UI.
Клучната комуникација се изведува преку HttpClient, кој се користи за праќање HTTP POST барање до https://api.openai.com/v1/chat/completions. Апликацијата овозможува внесување на прашање и API клуч преку графички интерфејс (TextBox контроли), и со клик на копче (button1_Click), се активира асинхрона метода GetOpenAIResponse() која го праќа прашањето до ВИ на обработка податоците.
Во GetOpenAIResponse(), прво се креира објект requestBody, кој содржи два message објекти. Првиот за улогата на (system) "Ти си експерт за квиз прашања." со која на ВИ и кажуваме како да ги генерира прашањата. Со вториот објект ја дефинираме улогата на корисникот (user) преку чија содржина на PROMPT на ВИ и укажуваме дека ќе биде прашувана од истиот.
Потоа, Authorization заглавието (Bearer {apiKey}) се додава во DefaultRequestHeaders, со што се овозможува автентикација кон OpenAI. Барањето се праќа асинхроно со PostAsync(), а одговорот се чита со ReadAsStringAsync(). Доколку одговорот е успешен (IsSuccessStatusCode), JSON-одговорот се парсира динамички и се вади конкретниот content од choices[0].message.content – што всушност е текстуалниот одговор генериран од AI. Овој текст потоа се прикажува во textBox3.
Дополнително, апликацијата проверува дали вратениот одговор е валиден JSON со JsonDocument.Parse(). Ако е валиден, му нуди на корисникот можност да го зачува преку SaveFileDialog. Самиот JSON, кој ги содржи квиз прашањата, се десериализира со JsonConvert.DeserializeObject<List<Question>>() и ако успешно се вчита корисникот се понудува веднаш да започне со квизот со новогенерираните прашања. Ако сака се иницира нова форма (Form1) каде новите прашања се користат за стартување на самиот квиз.

Скопје, 06.07.2025
